<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>诗词 on 飞光</title>
    <link>https://rjguanwen.cn/tags/%E8%AF%97%E8%AF%8D/</link>
    <description>Recent content in 诗词 on 飞光</description>
    <generator>Hugo -- gohugo.io</generator>
    <language>zh</language>
    <lastBuildDate>Thu, 12 Aug 2021 00:00:00 +0000</lastBuildDate><atom:link href="https://rjguanwen.cn/tags/%E8%AF%97%E8%AF%8D/index.xml" rel="self" type="application/rss+xml" />
    <item>
      <title>《贺新郎·甚矣吾衰矣》</title>
      <link>https://rjguanwen.cn/posts/arts/scsj-4/</link>
      <pubDate>Thu, 12 Aug 2021 00:00:00 +0000</pubDate>
      
      <guid>https://rjguanwen.cn/posts/arts/scsj-4/</guid>
      <description>
        
          
            贺新郎·甚矣吾衰矣 【宋】辛弃疾
邑中园亭，仆皆为赋此词。一日，独坐停云，水声山色，竞来相娱。意溪山欲援例者，遂作数语，庶几仿佛渊明思亲友之意云。
甚矣吾衰矣。
怅平生、交游零落，只今余几！
白发空垂三千丈，一笑人间万事。
问何物、能令公喜？
我见青山多妩媚，料青山见我应如是。
情与貌，略相似。
一尊搔首东窗里。
想渊明、停云诗就，此时风味。
江左沉酣求名者，岂识浊醪妙理。
回首叫、云飞风起。
不恨古人吾不见，恨古人、不见吾狂耳。
知我者，二三子。
          
          
        
      </description>
    </item>
    
    <item>
      <title>《鹧鸪天·吴子似过秋水》</title>
      <link>https://rjguanwen.cn/posts/arts/scsj-3/</link>
      <pubDate>Thu, 12 Aug 2021 00:00:00 +0000</pubDate>
      
      <guid>https://rjguanwen.cn/posts/arts/scsj-3/</guid>
      <description>
        
          
            鹧鸪天·吴子似过秋水 【宋】辛弃疾
秋水长廊水石间。
有谁来共听潺湲。
羡君人物东西晋，分我诗名大小山。
穷自乐，懒方闲。
人间路窄酒杯宽。
看君不了痴儿事，又似风流靖长官。
          
          
        
      </description>
    </item>
    
    <item>
      <title>《天台石梁雨后观瀑歌》</title>
      <link>https://rjguanwen.cn/posts/arts/scsj-1/</link>
      <pubDate>Tue, 10 Aug 2021 00:00:00 +0000</pubDate>
      
      <guid>https://rjguanwen.cn/posts/arts/scsj-1/</guid>
      <description>
        
          
            天台石梁雨后观瀑歌 【清】魏源
雁荡之瀑烟苍苍，中条之瀑雷硠硠，
惟有天台之瀑不奇在瀑奇石梁，如人侧卧一肱张。
力能撑开八万四千丈，放出青霄九道银河霜。
我来正值连朝雨，两崖佰束风愈怒。
松涛一涌千万重，漭泉冲夺游人路。
重岗四合如重城，震电万车争殷辚。
山头草木思他徙，但有虎啸苍龙吟。
须臾雨尽月华湿，月瀑更较雨瀑谧。
千山万山惟一音，耳畔众响皆休息。
静中疑是曲江涛，此则云垂彼海立。
我曾观潮更观瀑，浩气胸中两仪塞。
不以目视以耳听，斋心三日钧天瑟。
造物贶我良不悭，所至江山纵奇特，
山僧掉头笑休道，雨瀑月瀑那如冰瀑妙。
破玉裂琼凝不流，黑光中线空明窈。
层冰积压忽一摧，天崩地坼空晴昊。
前冰已裂后冰乘，一日玉山百颓倒。
是时樵牧无声游屐绝，老僧扶杖穷幽讨。
山中胜不传山外，武陵难向渔郎道。
语罢月落山茫茫，但觉石梁之下烟苍苍、雷硠硠，
挟以风雨，浩浩如河江。
          
          
        
      </description>
    </item>
    
    <item>
      <title>《清江引·弃微名去来心快哉》</title>
      <link>https://rjguanwen.cn/posts/arts/scsj-2/</link>
      <pubDate>Tue, 10 Aug 2021 00:00:00 +0000</pubDate>
      
      <guid>https://rjguanwen.cn/posts/arts/scsj-2/</guid>
      <description>
        
          
            清江引·弃微名去来心快哉 【元】贯云石
弃微名去来心快哉，一笑白云外。知音三五人，痛饮何妨碍？醉袍袖舞嫌天地窄。
竞功名有如车下坡，惊险谁参破？昨日玉堂臣，今日遭残祸，争如我避风波走在安乐窝。
避风波走入安乐窝，酒里乾坤大。醒了醉还醒，卧了重还卧，似这般得清闲的谁似我？咏梅南枝夜来先破蕊，泄漏春消息。偏宜雪月交，不惹蜂蝶戏，有时节暗香来梦里。
冰姿迥然天赋奇，独占阳和地。未曾着子时，先酿调羹味，休教画楼三弄笛。
芳心对人娇欲说，不忍轻轻折。溪桥淡淡烟，茅舍澄澄月，包藏几多春意也。
玉肌素洁香自生，休说精神莹！风来小院时，月华人初静，横窗好看清瘦影。惜别玉人泣别声渐杳，无语伤怀抱。寂寞武陵源，细雨连芳草，都被他带将春去了。知足画堂不如安乐窝，尽了吾侪坐。闲来偃仰歌，醉后弯全卧，尽教利名人【笑我】荣枯自天休觊图，且进怀中物。莫言李白仙，休说刘伶墓，酒不到他坟上土。
烧香扫地门半掩，几册闲书卷。识破幻泡身，绝却功名念，高竿上再不看人弄险。
野花满园春昼永，客来相陪奉。草堂书千卷，月下琴三弄，子落得这些儿闲受用。惜别窗间月娥风韵煞，良夜千金价。一掬可怜情，几句临明话，小书生这歇儿难立马。
玉人泣别声渐哑，久立凉生袜。无处托春心，背立秋千下，被梨花月儿迤逗煞。
湘云楚雨归路杳，总是伤怀抱。江声搅暮涛，树影留残照，兰舟把愁都载了。
若还与他相见时，道个真传示。不是不修书，不是无才思，绕清江卖不得天样纸。
闲来唱会〔清江引〕，解放愁和闷。富贵在於天，生死由乎命，且开怀与知音谈笑饮。
且天怀与知音谈笑饮，一曲瑶琴弄。弹出许多声，不与时人共，倚帏屏静中心自省。
倚帏屏静中心自省，万事皆前定。穷通各有时，聚散非骄吝，立忠诚步步前程稳。
立忠诚步步前程稳，勉励勤和慎。劝君且耐心，缓缓相随顺，好消息到头端的准。立春限金木水火土五字冠於每句之首，句各用春字金钗影摇春燕斜，木杪生春叶。水塘春始波，火候春初热，土牛儿载将春到也。
          
          
        
      </description>
    </item>
    
    <item>
      <title>纳兰性德诗词一</title>
      <link>https://rjguanwen.cn/posts/arts/nlxd-1/</link>
      <pubDate>Sat, 31 Oct 2020 00:00:00 +0000</pubDate>
      
      <guid>https://rjguanwen.cn/posts/arts/nlxd-1/</guid>
      <description>
        
          
            浣溪沙 · 谁念西风独自凉 【清】纳兰性德
谁念西风独自凉，
萧萧黄叶闭疏窗，
沉思往事立残阳。
被酒莫惊春睡重，
赌书消得泼茶香，
当时只道是寻常。
木兰花令 · 拟古决绝词 【清】纳兰性德
人生若只如初见，何事秋风悲画扇。
等闲变却故人心，却道故人心易变。
骊山语罢清宵半，泪雨霖铃终不怨。
何如薄幸锦衣郎，比翼连枝当日愿。
浣溪沙 【清】纳兰性德
残雪凝辉冷画屏，
落梅横笛已三更，
更无人处月胧明。
我是人间惆怅客，
知君何事泪纵横，
断肠声里忆平生。
          
          
        
      </description>
    </item>
    
    <item>
      <title>《定风波·南海归赠王定国侍人寓娘》</title>
      <link>https://rjguanwen.cn/posts/arts/dfb-1/</link>
      <pubDate>Fri, 23 Oct 2020 00:00:00 +0000</pubDate>
      
      <guid>https://rjguanwen.cn/posts/arts/dfb-1/</guid>
      <description>
        
          
            定风波 · 南海归赠王定国侍人寓娘 【宋】苏轼
常羡人间琢玉郎，
天应乞与点酥娘。
尽道清歌传皓齿，
风起，雪飞炎海变清凉。
万里归来颜愈少，
微笑，笑时犹带岭梅香。
试问岭南应不好，
却道：此心安处是吾乡。
          
          
        
      </description>
    </item>
    
    <item>
      <title>《六州歌头·少年侠气》</title>
      <link>https://rjguanwen.cn/posts/arts/lzgt/</link>
      <pubDate>Sat, 29 Aug 2020 00:00:00 +0000</pubDate>
      
      <guid>https://rjguanwen.cn/posts/arts/lzgt/</guid>
      <description>
        
          
            六州歌头 · 少年侠气 【宋】贺铸
少年侠气，交结五都雄。
肝胆洞，毛发耸。
立谈中，死生同。
一诺千金重。
推翘勇，矜豪纵。
轻盖拥，联飞鞚，斗城东。
轰饮酒垆，春色浮寒瓮，吸海垂虹。
闲呼鹰嗾犬，白羽摘雕弓，狡穴俄空。
乐匆匆。
似黄粱梦，辞丹凤；明月共，漾孤蓬。
官冗从，怀倥偬；落尘笼，簿书丛。
鹖弁如云众，供粗用，忽奇功。
笳鼓动，渔阳弄，思悲翁。
不请长缨，系取天骄种，剑吼西风。
恨登山临水，手寄七弦桐，目送归鸿。
          
          
        
      </description>
    </item>
    
    <item>
      <title>《南吕·一枝花·不服老》</title>
      <link>https://rjguanwen.cn/posts/arts/yzh/</link>
      <pubDate>Fri, 28 Aug 2020 00:00:00 +0000</pubDate>
      
      <guid>https://rjguanwen.cn/posts/arts/yzh/</guid>
      <description>
        
          
            南吕·一枝花·不服老 【元】关汉卿
攀出墙朵朵花，折临路枝枝柳；
花攀红蕊嫩，柳折翠条柔。
浪子风流。
凭着我折柳攀花手，直煞得花残柳败休。
半生来折柳攀花， 一世里眠花卧柳。
[梁州]我是个普天下郎君领袖，盖世界浪子班头。
愿朱颜不改常依旧，花中消遣，酒内忘忧。
分茶扌颠竹，打马藏阄，通五音六律滑熟，甚闲愁到我心头？
伴的是银筝女，银台前、理银筝、笑倚银屏；
伴的是玉天仙，携玉手、并玉肩、同登玉楼；
伴的是金钗容，歌金缕、捧金樽、满泛金瓯。
你道我老也，暂休。
占排场风月功名首，更玲珑又剔透，我是个锦阵花营都帅头，曾翫府游州。
[隔尾]子弟每是个茅草岗、沙土窝、初生的兔羔儿，乍向围场上走；
我是个经笼罩，受索网、苍瓴毛老野鸡，蹅踏得阵马儿熟。
经了些窝弓冷箭鑞枪头，不曾落人后，恰不道人到中年万事休，我怎肯虚度了春秋。
[尾]我是个蒸不烂、煮不熟、槌不匾、炒不爆、响当当一粒铜豌豆；
恁子弟每谁教你钻入他锄不断、斫不下、解不开、顿不脱、慢腾腾千层锦套头。
我翫的是梁园月，饮的是东京酒，赏的是洛阳花，攀的是章台柳。
我也会围棋、会蹴踘、会打围、会插科、会歌舞、会吹弹、会口燕作、会吟诗、会双陆。
你便是落了我牙，歪了我嘴，瘸了我腿，折了我手，天赐与我这几般儿歹症候，尚兀自不肯休。
则除是阎王亲自唤，神鬼自来勾，三魂归地府，七魄丧冥幽，天哪，那其间才不向烟花路儿上走！
          
          
        
      </description>
    </item>
    
    <item>
      <title>《苦昼短》</title>
      <link>https://rjguanwen.cn/posts/art-1/</link>
      <pubDate>Tue, 19 Nov 2019 00:00:00 +0000</pubDate>
      
      <guid>https://rjguanwen.cn/posts/art-1/</guid>
      <description>
        
          
            苦昼短 【唐】李贺
飞光飞光，劝尔一杯酒。
吾不识青天高，黄地厚。
唯见月寒日暖，来煎人寿。
食熊则肥，食蛙则瘦。
神君何在？太一安有？
天东有若木，下置衔烛龙。
吾将斩龙足，嚼龙肉，使之朝不得回，夜不得伏。
自然老者不死，少者不哭。
何为服黄金、吞白玉？
谁似任公子，云中骑碧驴？
刘彻茂陵多滞骨，嬴政梓棺费鲍鱼。
          
          
        
      </description>
    </item>
    
  </channel>
</rss>
